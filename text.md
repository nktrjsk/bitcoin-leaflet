# Dejte šanci penězům budoucnosti

## Bitcoin se často prezentuje jako investice, ale jde v první řadě o peníze, podobně jako jsou české koruny. Na rozdíl od českých korun má ale klíčové vlastnosti, které koruna nemá.

- 5 rozdílů:
	- **Omezené množství** – nikdy nevznikne víc než 21 milionů bitcoinů. Inflace ho neředí
	- **Decentralizace** – řídí ho síť tisíců uživatelů, ne centrální banka
	- **Globální použitelnost** – funguje kdekoli na světě, bez směnáren a prostředníků
	- **Transparentnost** – každá transakce je veřejná a ověřitelná
	- **Odolnost vůči cenzuře** – nikdo nemůže zabránit, aby vaše peníze dorazily vašemu cíli

## Proč potřebujeme Bitcoin?
Možná si říkáte, že naše peníze fungují dobře. Převody trvají v řádu sekund, maximálně dní, bankovní účet si může založit skoro každý (a pokud ne, je k tomu dobrý důvod), inflace je velká jen v rámci krizí, a ke zmražení účtů dochází jen výjimečně.

To je ale jen dočasný stav, a historie tomu dává za pravdu. Fiat měny (tj. tradiční peníze) méně či často mění (v Česku se za posledních 100 let změnila minimálně třikrát – v roce 1919, 1953 a 1993), což často přineslo znehodnocení úspor a velkou inflaci. Stát se také může kdykoliv rozhodnout „vytisknout“ více peněz, omezit převody nebo výběry, sledovat transakce nebo peníze zabavit.

To, že měna funguje dobře teď, neznamená, že to tak bude i v budoucnosti. V roce 2008 ale vznikl článek od jednotlivce nebo skupiny pod pseudonymem Satoshi Nakamoto o systému zvaném „Bitcoin“, který přinesl naději pro vznik peněž, které budou vůči zmíněným problémům imunní.

Bitcoin ke květnu 2025 přesáhl hodnotu 2 mil. Kč, což je jistá známka toho, že si lidé začínají hodnotu Bitcoinu uvědomovat. Velké popularitě se těší hlavně v zemích, které mají problém s udržením fiat měn kvůli nestabilnímu vládnímu režimu. I člověk ve vyspělé zemi ale může z Bitcoinu těžit díky dlouhodobému růstu hodnoty a jeho jiným dobrým vlastnostem.

Proč Bitcoin nevznikl dříve?

## Obavy týkající se Bitcoinu

- Bitcoin nemá žádnou hodnotu
	- Fiat měny nemají taky žádnou „vnitřní“ hodnotu. Hodnota měn se odvíjí od nabídky a poptávky.
- Bitcoin používají jen zločinci
	- Bitcoin z pohledu nelegálních činností dává menší smysl než hotovost kvůli tomu, že je každá transakce veřejně přístupná. V dnešní době navíc existují různé specializované firmy, které transakce podrobně sledují a snaží se označovat ty podezřelé.
- Bitcoin ničí planetu kvůli spotřebě elektřiny
	- Tato obava pramení z přesvědčení, že spotřeba elektřiny je vždy špatná. Spotřeba elektřiny ale vždy špatná není. Jelikož těžba Bitcoinu vyžaduje spoustu elektřiny, směřuje hlavně do míst, kde je elektřina levná. Levná je např. elektřina u ropných polí, která se získává z flérových plynů, protože je to jinak v podstatě odpadní produkt.
- Bitcoin je pyramida, letadlo, Ponziho schéma
	- Ponziho schéma funguje pod příslibem zhodnocení „investovaných“ peněz, ale ve skutečnosti fond neinvestuje, ale jen vyplácí zisk z peněz jiných investorů. Pyramidové schéma zas funguje na principu zaplacení poplatku a výdělek je závislý na přivedení dalších členů, ze kterých dostane přivádějící provizi. **Cena Bitcoinu je ale určena jen nabídkou a poptávkou**, stejně jako u jiných měn.
- Bitcoin je jen digitální
	- V dnešní době tvoří hotovost jen zhruba 10 % peněz, zbytek je přitomný jen v digitální podobě v bankovních systémech.

# Nestačí vám to?

Podívejte se na 4 videa po 15 minutách, kde je Bitcoin podrobně vysvětlený

![images/procbitcoin_qr.svg]

procbitcoin.cz

## Jste připraveni na nové peníze?

Přidejte se k české komunitě Jednadvacet, rádi vás uvidíme

![images/jednadvacet_qr.svg]

jednadvacet.org
